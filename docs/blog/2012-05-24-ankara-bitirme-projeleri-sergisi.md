---
date: 2012-05-24
summary: "EMO ve ODTÜ'nün düzenlerdiği Bitirme Projeleri Sergisi'ne katılıyoruz."
---
# Ankara Bitirme Projeleri Sergisi 29 Haziran - 1 Temmuz 2012

Sizlere, EMO Ankara Şubesi ve ODTÜ tarafından ortaklaşa düzenlenen bir etkinlikten bahsetmek istiyorum. Etkinliğin adı: **Bitirme Projeleri Sergisi**. Etkinliğin amacı ise yeni mezun olan üniversite öğrencilerinin herhangi bir yarış içerisinde olmadan bitirme projelerini sergilemelerini sağlamak. Sergilenen projeler için 5 adet kategori bulunuyor. Bu 5 kategori de şöyle oluşturulmuş:

* Elektrik Mühendisliği Projeleri
* Elektronik Mühendisliği Projeleri
* Bilgisayar ve Yazılım Mühendisliği Projeleri
* Biyomedikal Mühendisliği Projeleri
* Tümleşik Projeler

**Ben de, bu sergide 3 arkadaşımla beraber yapmış olduğum bitirme projemi sergiliyor olacağım.** (Bir problem çıkmaz umarım.) Projemiz ses komutları ile RF haberleşme kullanılarak kontrol edilen bir araba. “Obedient” proje adı ile sergiye katılıyoruz. Merak edenleri sergiye bekliyorum. :)

Proje sergisi **29 Haziran - 1 Temmuz 2012** tarihlerinde, **Çankaya Belediyesi Çağdaş Sanatlar Merkezi**'nde yapılacak. **Biz sadece 29 ve 30 Haziran tarihlerinde sergide bulunabileceğiz.** Sergiye son başvuru tarihi ise 8 Haziran 2012. Tüm bilgileri [http://www.bps.org.tr](http://www.bps.org.tr) adresinden edinebilirsiniz. Organizasyonda emeğe geçen tüm kuruluş ve kişilere ben de teşekkürlerimi sunarım.
